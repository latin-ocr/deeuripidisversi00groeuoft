Electram, atque in Andromacha velim memineris omnes
solutiones in uno eodemque excitato stropharum pari repe-
riri. Orestem denique et Bacchas in extrema priore tabula
animadvertas severioribus rursus parere legibus antitheticis.
Rhesi auctor — ut hoc statim moneam — poetam se prae-
stitit, qui diligentius observaret praecepta metrica.

Viam autem, qua ars Euripidea progrederetur, his ta-
bulis optime puto patefactam: quo recentior quaeque esset
fabula, eo maiorem licentiam sibi sumpsisse poetam, ita ut
etiam de versibus logaoedicis demonstrasse mihi videar,
quae Carolus Fridericus Muellerl) de trimetris iambicis:
‘verum vidisse Hermannum, recentiori tempore, praecipue
inde ab Ol. LXXXIX corrumpi coeptam esse gravitatem
numerorum ac maiorem invasisse tragoediam sensim in-
curiam, imprimis in admittendis solutionibus pronuntiantem'.

Apte id quoque ad hanc observationem quadrat, quod
illegitimae illae formae, in quibus dactyli uon eodem iu
stropha atque in antistropha loco sunt collocati (p. 72 sqq),
aut aliis pedibus interiectis dirempti sunt dactyli (p. 75 sqq),
aut arsis dactylica distracta videtur (p. 77 sqq.), omnes iu-
veniuntur in fabulis post illam aetatem compositis. Nec
non favere illi Hermauni observationi manifestum est, quod
exemplorum, quae arsin solutam duabus conformant voci-
bus, in tribus ultimis tragoediis (p. 87 sq.) pleraque sint
admissa.

1) De pedibus solutis in dialogorum senariis Aeschyli, Sophoclis,
Euripidis, 1866. p. 149.

